# -*- mode: mandoku-view -*-
#+TITLE: 老子翼
#+DATE: 2015-08-29 03:06:03
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5h0056_HFL_004-020b>
#+PROPERTY: JUAN 3

<pb:KR5h0056_WYG_003-1a>
欽定四庫¶¶全<md:KR5h0056_HFL_005-001a>¶書
　老子翼卷三
　　附録¶
史記老子列傳曰老子者楚苦縣厲鄉曲仁¶里人也姓
李氏名耳字伯陽諡曰耼周守蔵¶室之史也孔子適周
將問禮于老子老子曰¶子所言者其人與骨皆已朽矣
獨其言在耳¶且君子得其時則駕不得其時則⬤累而
行¶吾聞之良賈深蔵若虛君子盛徳容貎若愚¶去子之
<pb:KR5h0056_WYG_003-1b>
驕氣與多欲態色與淫志是皆無益¶於子之身吾所以
告子若是而已孔子去謂¶<md:KR5h0056_HFL_005-001b>¶弟子曰鳥吾知其能飛魚吾
知其能㳺獸吾¶知其能走走者可以為㒺㳺者可以為
綸飛¶者可以為矰至於龍吾不能知其乘風雲而¶上天
吾今日見老子其猶龍邪老子脩道徳¶其學以自隱無
名為務居周久之見周之衰¶迺遂去至闗闗令尹喜曰
子將隱矣彊為我¶著書於是老子迺著書上下篇言道
徳之意¶五千餘言而去莫知其所終或曰老萊子亦¶楚
<pb:KR5h0056_WYG_003-2a>
人也著書十五篇言道家之用與孔子同¶時云蓋老子
百有六十餘嵗或言二百餘嵗¶<md:KR5h0056_HFL_005-002a>¶以其脩道而養夀也自
孔子死之後百二十¶九年而史記周太史儋見秦獻公
曰始秦與¶周合而離離五百嵗而復合合七十嵗而霸¶
王者出焉或曰儋即老子或曰非也世莫知¶其然否老
子隱君子也老子之子名宗宗為¶魏將封於段干宗子
注注子宫宫𤣥孫假假¶仕於漢孝文帝而假之子解為
膠西王卬太¶傅因家於齊焉世之學老子者則絀儒學
<pb:KR5h0056_WYG_003-2b>
儒¶學亦絀老子道不同不相為謀豈謂是邪李¶耳無為
自化清淨自正¶<md:KR5h0056_HFL_005-002b>¶
隋薛道衡老子廟碑曰自太極權輿上元開¶闢舉天維
而懸日月横地角而載山河一消¶一息之精靈上生下
生之氣候固以財成庶¶𩔖亭毒羣品有人民焉有君長
焉至若上皇¶䆳古夏巢冬穴静神習智鶉居鷇飲大禮
與¶天地同節非折疑於爼豆大樂與天地同和¶豈考擊
於鐘鼓逮乎失道後徳失徳後仁皇¶王有歩驟之殊民
<pb:KR5h0056_WYG_003-3a>
俗有淳醨之變於是儒墨¶爭騖名法竝馳禮經三百不
能檢其情性刑¶典三千未足息其奸宄故知潔其流者
澄其¶<md:KR5h0056_HFL_005-003a>¶源直其末者正其本源源本本其惟大道乎¶老君
感星載誕莫測受氣之由指樹為姓未¶詳吹律之本含
靈在孕七十餘年生而白首¶自以老子為號其狀也三
門雙柱表耳目之¶竒蹈五把十形手足之異爰自伏羲
至於周¶氏綿祀厯代見質變名在文王武王之時居¶蔵
史柱史之職市朝屢易容貎不改宣尼一¶睹嘆龍徳之
<pb:KR5h0056_WYG_003-3b>
難知闗尹四望識真人之將隱¶乃發揮衆妙著書二篇
率性歸道以無為用¶其辭簡而要其㫖深而逺飛龍成
卦未足比¶<md:KR5h0056_HFL_005-003b>¶其精微獲麟筆削不能方其顯晦用之治身¶
則神清志静用之治國則反朴還淳既而鍊¶形物表卷
迹方外蜺裳鶴駕往來紫府金漿¶玉酒讌衍清都叅日
月之光華與天地而終¶始渉其流者則擯落囂塵得其
門者則騰驤¶雲霧大椿凋茂非蜉蝣之所知溟渤淺深
豈¶馮夷之能測盛矣哉固無徳而稱也莊周云¶老耼死
<pb:KR5h0056_WYG_003-4a>
秦佚弔之三號而出是謂遯天之形¶雖復傲吏之寓言
抑亦蟬蛻之微㫖皇帝誕¶靈縱叡接統膺期照舂陵之
赤⬤發芒山之¶<md:KR5h0056_HFL_005-004a>¶紫氣珠衡月角天表冠於百王明鏡衢
罇聖¶徳㑹於千祀周道云季多難在時九鼎共海¶水同
飛兩日與洛川俱鬭天齊地軸之所蛇¶食鯨吞銅陵玉
壘之區狼顧鴟跱黄延姧宄¶鄭阻兵禍大縱毒螫將遍
函夏神謀内㫁靈¶武外馳應欃槍而掃除仗旄鉞而斬
伐共工¶既翦重立乾坤蚩尤就戮更調風雨宰制同¶造
<pb:KR5h0056_WYG_003-4b>
化之功生靈荷魂魄之賜萬方欣戴九服¶謳謌乃允答
天人祗膺揖讓升泰壇而禮上¶帝坐明堂而朝羣后昔
軒轅顓頊建國不同¶<md:KR5h0056_HFL_005-004b>¶大昊少昊邦畿各異舜改堯都夏
遷虞邑厯¶選前辟義存創造惜十家之産愛兆民之力¶
經始帝居不移天府規模紫極仍據皇圖下¶宇上棟務
存卑儉右平左墄聿遵制度朝夕¶正殿不别起于鴛鸞
升降靈臺豈更營于鳷¶鵲憂勞庶績矜育蒼生念茲在
茲發於寤寐¶棘林肺石特降皇情祝⬤泣辜深存寛簡
<pb:KR5h0056_WYG_003-5a>
草¶纓知恥畫服興慙天無入牢之星地絶城牛¶之氣延
閣廣内考集羣典石渠璧水闡揚儒¶業綴五禮於將壞
正六樂於已崩總章溺志¶<md:KR5h0056_HFL_005-005a>¶之音大師咸功之頌承華養
徳作貳東朝外¶正萬邦内𢎞三善兩離炳耀重日垂明
永固¶洪基克隆鼎祚重以維城磐石多藝多才良¶佐寶
臣允文允武為王室之蕃屛成神化之¶丹青致世俗於
潤塗納烝民於夀域旄頭垂¶象窮髪成形獯獫作患其
來久矣無上筭以¶制之用下策而難服自我開運耀徳
<pb:KR5h0056_WYG_003-5b>
戢兵感¶義懷仁稱藩請朔稽顙款塞匍匐投掌䍧牱¶夜
郎之所靡漠桑榆之地咸被聲教竝入提¶封閩越勾呉
不愆貢職夫餘肅慎無絶夷邸¶<md:KR5h0056_HFL_005-005b>¶遐邇禔福文軌大同自
三代之餘六雄競逐¶秦居閏位漢雜霸道魏氏則虐
深華夏有晉¶則化成夷狄降斯以後粹駁不分帝迹皇
風¶寂寥千載天命聖徳㑹昌神道變億兆之視¶聽復三
五之規模固以幽明贊協符瑞彪炳¶千年靈蔡著天性
以效徴三足神烏感陽精¶而表質春泉如醴出自京師
<pb:KR5h0056_WYG_003-6a>
秋露凝甘徧於¶竹葦星光若月雲氣飛煙三農應銅爵
之鳴¶五緯叶珠囊之度信可以揚鑾動蹕肆覲東¶后玉
檢金繩登封岱岳而謙以自牧為而不¶<md:KR5h0056_HFL_005-006a>¶宰尚寢馬卿之
書未允梁松之奏在青蒲之¶上常若乘奔處黄屋之下
無忘夕愓雖蒼璧¶黄琮事天事地南正火正屬神之禔
猶恐祀¶典未𢎞秩宗廢禮永言仁里尚想𤣥極夀宫¶靈
座麋鹿徙倚華蓋⬤壇風霜凋弊乃詔上¶開府儀同三
司亳州刺史武陵公元胄考其¶故迹營建祠堂皇上往
<pb:KR5h0056_WYG_003-6b>
因厯試總斯蕃部猶¶漢光司𨽻之所魏武兖州之地對
苦相之兩¶城繞渦榖之三水芝田栁路北走梁園沃野¶
平皋東連譙國望水置槷揆景瞻星擬𤣥圃¶<md:KR5h0056_HFL_005-006b>¶以疏基横
玉京而建宇雕楹畫栱磊砢相扶¶方井圓淵參差交映
尊容肅穆仙衛儼而無¶聲神館虚閒滴瀝降而成響清
心潔行之士¶存𤣥守一之儔四方輻凑千里波屬知如
在¶之敬申醮祀之禮顯仁助於王者冥福資於¶黎獻允
所謂天大道大難㡬者矣若夫名言¶頓絶幽泉之路莫
<pb:KR5h0056_WYG_003-7a>
開形器不陳妙物之功難¶著騰茂實飛英聲圖丹青
鏤金石不可以已¶而在兹乎嵗次敦牂律中姑洗大隋
馭天下¶之六載也乃詔下臣建碑作頌其詞曰悠哉¶<md:KR5h0056_HFL_005-007a>¶振
古邈矣帝先四紀維地八柱承天叢生𩔖¶聚廣谷大川
至道靈運神功自然五精應感¶三㣲相繼樹以司牧執
其象契帝迹慙皇王¶猷謝帝上徳逾逺淳風漸替時乖
澹泊俗異¶沖和尚賢飾智懸法張羅内修尊爼外事干¶
戈魚驚網密鳥亂弓多真人出世星精下斗¶龍徳在躬
<pb:KR5h0056_WYG_003-7b>
鶴髪垂首解紛挫鋭去薄歸厚日¶角月角天長地久小
茲五嶽隘此九州逝將¶髙蹈超然逺遊青牛已駕紫氣
光浮𤣥門洞¶啟神化潛流賴鄉舊里渦川遺迹古往今
來¶<md:KR5h0056_HFL_005-007b>¶時移世易靈廟凋毁祠壇虛寂九井生桐雙¶碑碎石
維皇受命乃神乃聖響發地鐘⬤垂¶天鏡宇宙開朗妖
氛蕩定曜魄同尊叅神取¶正流沙蟠木鳯穴龜林異𩔖
歸款萬方宅心¶鴻臚納賮王㑹書琛青雲干吕薰風入
琴化¶致鼎平家興禮讓永言柱下猶慙太上乃建¶清祠
<pb:KR5h0056_WYG_003-8a>
式圖靈狀原隰爽塏亭臯彌望梅梁桂¶棟曲檻叢楹
煙霞舒卷風霧淒清仙官就位¶羽客來庭穰穰簡簡降
福明靈至神不測理¶存繫象大音希聲時振髙響遐邇
讚頌幽明¶<md:KR5h0056_HFL_005-008a>¶資仰敬刋金石永播天壤
敬叔師仲尼仲尼¶謂敬叔曰吾聞老聃博古而達今通
禮樂之¶原明道徳之歸則吾師也敬叔言於魯君曰¶孔
丘聖人之後將達者也受先臣之命屬臣¶則必師之今
孔子將適周觀先王之遺制考¶禮樂之所極斯大業也
<pb:KR5h0056_WYG_003-8b>
君盍以車乘賚之臣¶請與往魯君與車一乘二馬二豎
子敬叔俱¶至周問禮於老聃訪樂於萇𢎞厯郊社之所¶
考明堂之則察朝廷之度觀明堂四門之墉¶有堯舜桀
紂之象各有善惡之狀興廢之戒¶<md:KR5h0056_HFL_005-008b>¶焉又有周公相成王
抱之而負斧扆南面以¶朝諸侯之圖嘆曰吾乃今知周
公之聖與周¶之所以王也將去周老子送之曰富者送
人¶以財仁者送人以言吾竊仁者之號送子以¶言凡當
世之士聰明深察而近於死者好議¶人之非者也博辨
<pb:KR5h0056_WYG_003-9a>
閎大而危其身者好發人¶之惡者也為人臣者無以有
已為人子者無¶以有已自周反魯道彌尊逺方弟子之
進者¶盖三千焉孔子歎曰自南宫敬叔之乘吾車¶吾道
加行不然吾道㡬廢矣今禮記所引吾¶<md:KR5h0056_HFL_005-009a>¶聞諸老聃皆是
孔子問老子而得禮之要¶也¶
王子秊拾遺記曰老君居景室之山與世人¶絶迹唯老
叟五人或乘鳴鶴或著羽衣共譚¶天地之數所撰經書
垂十萬言有浮提國獻¶善書二人乍老乍少隱形則出
<pb:KR5h0056_WYG_003-9b>
影聞聲則蔵¶形時出金壺器中有黑汁狀若淳漆洒木
石¶皆成篆𨽻科斗之字記造化人倫之始老君¶所撰經
皆寫以玉牒級以金繩貯以玉函及¶金壺汁盡二人乃
欲刳心瀝血以代墨焉此¶<md:KR5h0056_HFL_005-009b>¶乃洛州景山太室少室也所
説九變長生等¶經有百萬篇多蔵名山石室秘而未行
今所¶出者約六千卷¶
闗尹子尹喜仕周昭王為大夫善天文豫占¶東南真氣
狀若龍蛇而西是月融風三扇天¶理西行知有聖人度
<pb:KR5h0056_WYG_003-10a>
闗乞出為函谷闗令昭¶王癸丑五月壬午紫氣浮空有
老人駕青牛¶白畚車諸子驂乘徐甲為御將度闗喜迎
拜¶下風則老子也喜曰大道將隱强為我著書¶遂館終
南艸樓師事之明年甲寅授道徳五¶<md:KR5h0056_HFL_005-010a>¶千餘言包絡天地
𤣥同造化君臣民物罔不¶賅僃尊道徳小仁義所以尊
皇帝小王伯大¶抵以明天道明人道正君心正民心其
曰以¶正治國以竒用兵曰偏將軍居左上將軍居¶右凡
數章頗𩔖褒貶五伯之風學者疑昭王¶時伯業未著或
<pb:KR5h0056_WYG_003-10b>
指授經為敬王時殊不知夏¶商之衰昆吾大彭豕韋已
自稱伯觀昭王江¶上不返固不待齊楚秦晉之出而伯
者之風¶亦已見矣此老聖著道徳所以兼功力而言¶也
按乾象河鼔三星主天子三軍中星大將¶<md:KR5h0056_HFL_005-010b>¶軍左星左將
軍右星右將軍夏官上大司馬¶王五軍大國三軍已載
之周禮及考穆王内¶傳言王西還上終南修草樓則知
授經為昭¶王時明矣闗尹亦自著書九篇名闗尹子自¶
時其徒晉公孫辛銒字計然學於老子敬王¶二秊壬午
<pb:KR5h0056_WYG_003-11a>
南逰楚平王禮聘問道既而適越¶范蠡師之授蠡書十
二篇名文子有平王問¶道章句踐位以大夫越伐呉蠡
諫曰兵凶器¶戰逆徳隂謀逆徳好用凶器上帝禁之行
將¶不利引文子語也句踐不聽敗於夫椒囚石¶<md:KR5h0056_HFL_005-011a>¶室賂太
宰噽得歸嘗膽圖報吳既沼計然曰¶句踐長頸烏喙可
與共患難不可與共安樂¶蠡用其策從五湖遊計然亦
佯狂遯封禺之¶地嘗登山籌隱今吳興計籌山是也列
御冦¶居鄭圃四十秊人無識者安王四年著書八¶篇明
<pb:KR5h0056_WYG_003-11b>
老子之道莊周字子休號南華子顯王¶三十秊楚聘為
相不就隱濠上漆園著書五¶十三篇名莊子今存三十
三篇若夫庚桑楚¶南榮趎崔瞿柏矩士成綺尹文子之
徒皆當¶時師事老子傳其道各有著述載在典籍然¶<md:KR5h0056_HFL_005-011b>¶老
子遊厯商周亦已久矣其親見猶龍如孔¶子者可無若
人自司馬遷以老韓同傳而老¶氏之門人失紀遂使孔
老通家之學後世無¶傳焉惜哉¶
老子之稱經自漢景帝始也呉闞澤對大帝¶曰許成子
<pb:KR5h0056_WYG_003-12a>
原陽子老子莊子皆修身自玩放¶暢山谷縱汰其心學
歸澹泊至漢景帝以黄¶帝老子義體尤深改子為經始
立道學𠡠令¶朝野悉諷誦焉¶
班固載老子鄰氏有傳傅氏徐氏劉向皆有¶<md:KR5h0056_HFL_005-012a>¶說傅氏三
十七篇鄰氏四篇徐氏六篇劉向¶四篇惜乎其書之亡
久矣今世所傳老子道¶徳經或總為上下二篇或分八
十一章或七¶十二章(河上公分八十一章以上經法天/天數竒故有三十七章下經法地)
(地數¶偶故有四十四章嚴遵乃以隂道八陽道九以八/行九故七十二章上四十章下三十二¶章全與河上公)
<pb:KR5h0056_WYG_003-12b>
(不/合)本既各異說亦不同蓋莫得而攷¶也觀復高士謝守
灝曰道徳經唐傅奕考覈¶衆本勘數其字云項羽妾本
齊武平五年彭¶城人開項羽妾塚得之安丘望之本魏
太和¶中道士冦謙之得之河上丈人本齊處士仇¶<md:KR5h0056_HFL_005-012b>¶嶽傳
之三家本有五千七百二十二字與韓¶非喻老相參又
洛陽有官本五千六百三十¶五字王弼本有五千六百
八十三字或五千¶六百一十字河上公本有五千三百
五十五¶字或五千五百九十字并諸家之注多少參¶差
<pb:KR5h0056_WYG_003-13a>
然歴年既乆各信所傳或以他本相參故¶舛戾不一史記
司馬遷云老子著書言道徳¶之意五千餘言但不滿六
千則是五千餘矣¶今道家相傳謂老子為五千丈蓋舉
其全數¶也(見老君/實録)¶<md:KR5h0056_HFL_005-013a>¶
杜光庭云五千餘言亦不⬤定其數文質相¶半義理兼
通局字數而妨文剪文勢而就數¶皆失其㫖也司馬遷
云五千餘言則不定指¶五千字矣其有刪文約數俯就
四千九百九¶十九言而云析三十輻字為三十以滿五
<pb:KR5h0056_WYG_003-13b>
千¶字此又膠柱刻舟執迷不通也¶
杜光庭箋註六十餘家則有節解上下(老君與/尹¶喜解)内解上
下(尹喜以内修/之㫖解注)想爾二卷(三天法師張/道¶陵所注)河上公章句(漢/文)
(帝時降居陜州河/濵今有廟見存)嚴君¶平指歸十四卷(漢成帝時/蜀人名遵)山陽
王弼注(字輔嗣魏/¶<md:KR5h0056_HFL_005-013b>¶尚書郎)南陽何晏(字平叔魏/駙馬都尉)河南郭象(字子/𤣥魏)
(晉閒/¶人)潁川鍾㑹(字士季魏/明帝時人)隱士孫登(字公和魏文/明二帝¶時人)晉僕
射太山羊祜(字叔子/注四卷)沙門鳩摩羅什¶(本西胡人苻堅時/自玉門闗入中國)
(注二/卷)沙門佛圖澄(後趙時西國胡/¶僧注上下二卷)沙門僧肇(晉人注/四卷)梁
<pb:KR5h0056_WYG_003-14a>
隱居陶𢎞景(武帝¶時人貞白/先生注四卷)范陽盧裕(後魏國子博士/一名白頭翁注)
(二/卷)劉¶仁㑹(後魏伊州梁/縣人注二卷)呉郡徴士顧歡(字景怡南齊/博士注¶四卷)松
靈仙人(隱青溪山無/名氏年代)晉人河東裴楚恩¶(注二/卷)秦人京兆
杜弼(注二/卷)宋人河南張憑(字長¶宗明帝太/常博士注四卷)梁武帝(注道/徳經)
(四/卷)梁簡文帝(作道徳述/¶<md:KR5h0056_HFL_005-014a>¶義十卷)清河張嗣(注四卷不/知年代)梁道士臧
𤣥静(字道¶宗作/疏四卷)梁道士孟安排(號大孟作/經義二卷)梁道士孟¶智
周(號小孟/注五卷)梁道士竇略(注四卷與武帝/羅什所宗無異)陳¶道士諸糅(作/𤣥)
(覧六/卷)隋道士劉進喜(作疏/六卷)隋道¶士李播(注上下/二卷)唐太史
<pb:KR5h0056_WYG_003-14b>
令傅奕(注二卷併/作音義)唐¶魏徴(作義五卷/太宗相)法師宗文明(作義/五卷)
胡超(義疏/十卷)¶道士安丘(作指歸/五卷)道士王𤣥辯(作河上公/釋義十卷)諫¶
議大夫肅明觀主尹愔(作新義/十五卷)道士徐邈(注四/¶卷)直翰林
道士何思逺(作指趣二卷/𤣥示八卷)衡嶽道¶士薛季昌(作金繩十/卷事數一)
(卷/)洪源先生王鞮(注二卷𤣥¶<md:KR5h0056_HFL_005-014b>¶珠三/卷口訣二卷)法師趙堅(作講疏/六卷)太
子司議郎楊¶上善(髙宗時人作道徳/集注真言二十卷)吏部侍郎賈至(作/述)
(義十¶一卷/金鈕一卷)道士車若弼(作疏/七卷)任真子李榮(注上下/二¶卷)成都
道士黎元興(作注義/四卷)太原少尹王光¶庭(作契源/注二卷)道士張
<pb:KR5h0056_WYG_003-15a>
惠超(作志𤣥/疏二卷)龔法師(作集解/四¶卷)通義郡道士任太𤣥(注二/卷)
道士沖虛先生¶殿中監申甫(作疏/五卷)岷山道士張君相(作/集)
(解四/卷)¶道士成𤣥英(作講疏/六卷)漢州刺史王真(作論兵述義/上¶下二卷)
道士符少明(作道譜/策二卷)𤣥宗皇帝所注道¶徳經上下二卷
(講疏/六卷)¶<md:KR5h0056_HFL_005-015a>¶
河上公嚴君平皆明理國之道松靈仙人魏¶代孫登梁
朝陶隱居南齊顧歡皆明理身之¶道苻堅時羅什后趙
圖澄梁武帝梁道士竇¶略皆明事理因果之道梁朝道
<pb:KR5h0056_WYG_003-15b>
士孟智周臧¶𤣥静陳朝道士諸糅隋朝道士劉進喜唐
朝¶道士成𤣥英蔡子晃黄𤣥賾李榮車𤣥弼張¶恵超黎
元興皆明重𤣥之道何晏鍾㑹杜元¶凱王輔嗣張嗣羊
祜盧氏劉仁㑹皆明虗極¶無為理家理國之道此明注
解之人意不同¶也又諸家稟學立宗不同嚴君平以虗
𤣥為¶<md:KR5h0056_HFL_005-015b>¶宗顧歡以無為為宗孟智周臧𤣥静以道徳¶為宗
梁武帝以非有非無為宗孫登以重𤣥¶為宗宗㫖之中
孫氏為妙矣¶
<pb:KR5h0056_WYG_003-16a>
廣川董逌蔵書志云唐𤣥宗既注老子始改¶定章句為
道徳經凡言道者𩔖之上卷言徳¶者𩔖之下卷刻石渦
口老子廟中又云唐道¶士張道相集注道徳經七卷凡
三十家其名¶存者河上公節解嚴遵王弼何晏郭象鍾
㑹¶孫登羊祜鳩摩羅什盧景裕劉仁㑹顧歡陶¶𢎞景松
靈裴處思杜弼張憑張嗣臧𤣥静孟¶<md:KR5h0056_HFL_005-016a>¶安期孟智周竇略
宋文明禇柔劉進喜蔡子¶晃成𤣥英車恵弼今攷之新
舊唐書藝文志¶則又有母丘望之湘(逸其/姓)程韶王尚蜀
<pb:KR5h0056_WYG_003-16b>
才袁¶真釋恵嚴恵琳義盈梁曠𣗳鍾山傳奕楊上¶善李
允愿陳嗣古任真子馮郭𤣥景先生楊¶上器韓杜梁武
帝梁簡文帝賈大隱辟閭仁¶諝劉仲融王肅戴詵𤣥宗
盧蔵用邢南和馮¶朝隱白履忠李播尹知章陸徳明陳
庭玉陸¶希聲呉善經孫思邈李含光四十家而道相¶所
集郭象劉仁㑹松靈裴處思杜弼張嗣臧¶<md:KR5h0056_HFL_005-016b>¶𤣥静竇略宋
文明禇柔劉進喜蔡子晃車恵¶弼此十四家不著於志
按志稱道相集注四¶卷而董所收乃有七卷恐後人之
<pb:KR5h0056_WYG_003-17a>
所增也我¶朝崇寧中再校定道蔵經典此書蔵中已不¶
復見其餘諸家僅存𤣥宗河上公嚴遵陸希¶聲四注及
𫝊奕所傳古本道徳經耳外李約¶李榮賈清夷各有注
說王顧等奉𤣥宗命撰¶所注經疏杜光庭又從而為廣
聖義亦皆唐¶人並見蔵室始知志所著録猶有未盡惜
乎¶名存而書亡者十葢八九也¶<md:KR5h0056_HFL_005-017a>¶
樂臣公學黄帝老子其本師號曰河上丈人¶不知其所
出河上丈人教安期生安期生教¶毛翕公毛翕公教樂
<pb:KR5h0056_WYG_003-17b>
瑕公樂瑕公教樂臣公¶樂臣公教蓋公蓋公教於齊高
宻膠西為曹¶相國師(見史記/樂毅傳)¶
漢桓譚曰㫺老耼著虚無之言两篇後世好¶之者以為
過於五經自漢文景之君及司馬¶遷皆有是言(見揚/雄傳)¶
嚴君平卜筮成都市人有邪惡非正之問則¶依蓍龜為
言利害與人子言依於孝與人弟¶<md:KR5h0056_HFL_005-017b>¶言依於順與人臣言
依於忠各因勢導之以¶善裁日閲數人得百錢足自養
則閉肆下簾¶而授老子博覽亡不通依老子嚴周之㫖
<pb:KR5h0056_WYG_003-18a>
著¶書十餘萬言¶
阮籍著通老論曰道者法自然而為化侯王¶能守之萬
物將自化易謂之太極春秋謂之¶元老子謂之道(見太/平御)
(覽/)¶
王輔嗣山陽高平人少而察慧十餘嵗便好¶莊老通辨
能言何平叔注老子始成詣王見¶王注精竒迺神伏曰
若斯人可與論天人之¶<md:KR5h0056_HFL_005-018a>¶際矣因以所注為道徳二論(魏/氏)
(春秋曰弼論道約美不如¶晏自然出㧞過之太/原王濟好言老莊嘗云見弼易注所悟者多)¶
<pb:KR5h0056_WYG_003-18b>
殷仲堪有思理能清言嘗云三日不讀道徳¶經便覺舌
本間强(見世/說)¶
庾子嵩恢廓有度量自謂是老莊之徒曰昔¶未讀此書
意嘗謂至理如此今見之正與人¶意暗同(見晉/陽秋)¶
阮宣子好老易能言理不喜見俗人時誤相¶逢即舍去
傲然無營家無儋石之儲晏如也¶(名士/傳)¶<md:KR5h0056_HFL_005-018b>¶
周彦倫善言名理每賓客㑹集周虗席晤語¶詞韻如流
聽者忘倦尤善老易與張思光遇¶輒以𤣥言相滯彌日
<pb:KR5h0056_WYG_003-19a>
不解¶
阮瞻咸之子也見司徒王戎戎問曰聖人貴¶名教老莊
明自然其㫖同異瞻曰將無同戎¶咨嗟良久即命辟之
謂之三語掾(見晉書本傳/世說作¶阮修)¶
宗測少静⬤不樂人間豫章王嶷徴為參軍¶答云何為
謬傷海鳥横斤山木欲遊名山迺¶掛其祖所畫向子平
圖於壁上齎老莊二書¶<md:KR5h0056_HFL_005-019a>¶自隨子孫拜辭悲泣測長嘯不
顧¶
<pb:KR5h0056_WYG_003-19b>
仲長子光字不曜往來河東傭力自給無室¶廬絶妻子
開皇末始庵河渚間以息身焉賣¶藥為業人莫之知
也汾隂生遊河渚一見而¶伏曰東方朔管輅不如也由
是顯重守令來¶謁辭以瘖疾未嘗交語著獨遊頌河渚
先生¶傳以自寓識者知其縣解人也有請道者書¶老易
二字示之彈琴餌藥以終其世¶
王績嗜酒不任事有奴婢數人種黍春秋釀¶酒養鳬雁
蒔藥草自供以周易老子莊子置¶<md:KR5h0056_HFL_005-019b>¶牀頭他書䍐讀也游
<pb:KR5h0056_WYG_003-20a>
北山東皋著書自號東¶皋子¶
王希夷隱嵩山師黄賾學養生喜讀周易老¶子餌松
柏葉雜花年七十餘筋力不衰刺史¶盧齊卿就謁問政
答曰己所不欲勿施於人¶此言足矣¶
貞一先生司馬承禎字子微廬天台不出睿¶宗命其兄
承禕就起之既至引入中掖廷問¶其術對曰為道日損
損之又損以至於無為¶夫心目所知見每損之尚不能
已况攻異端¶<md:KR5h0056_HFL_005-020a>¶而增智慮哉帝曰治身則爾治國若何對
<pb:KR5h0056_WYG_003-20b>
曰¶國猶身也故游心於淡合氣於漠與物自然¶而無私
焉而天下治帝嗟嘆曰廣成之言也¶開元中再召至都
𤣥宗詔於王屋山置壇室¶以居善篆𨽻帝命以三體冩
老子刋定文句¶(見新唐書隱⬤傳舊書本傳云𤣥宗令/以三體冩老子經因刋正文句定著五)
(千三百八¶十言為/真本以奏上之)¶
盧鴻一字顥然隱於嵩山開元六年徴至東¶都謁見不
拜宰相遣通事人問其故奏曰臣¶聞老君言禮者忠信
之薄不足可依山臣鴻¶<md:KR5h0056_HFL_005-020b>¶一敢以忠信奉見(見舊唐書/隱⬤傳)¶
<pb:KR5h0056_WYG_003-21a>
宗元先生呉筠魯中之儒士也入嵩山為道¶士久之遊
天台𤣥宗遣使徴之既至問以道¶法對曰道法之精無
如五千言其諸枝詞蔓¶說徒費紙劄耳(見舊唐書隱⬤/傳新書本傳云)
(帝嘗問道對曰深於道者¶無如老子五千文其餘徒喪/紙劄耳復問神仙冶煉曰此野人事積嵗月求之非人)
(主宜¶留意與舊唐/書少異故併録之)¶
秦系㑹稽人天寶末避亂剡溪客泉州南安¶有大松百
餘系結廬其上穴石為硯註老子¶彌年不出人號其所
居為高士峰¶<md:KR5h0056_HFL_005-021a>¶
<pb:KR5h0056_WYG_003-21b>
唐憲宗顧宰臣曰神仙之事信乎李藩對曰¶神仙之說
出於道家道家所宗老子五千文¶為本老子指歸與經
無異彼代好怪之流假¶託老子神仙之說故秦始皇漢
武帝二主受¶惑卒無所得上深然之(見舊唐書/憲宗紀)¶
唐相陸希聲著道徳經傳四卷其序略云夫¶老氏之術
道以為體名以為用無為無不為¶而格於皇極者也楊
朱宗老氏之體失於不¶及以至於貴身賤物莊周述老
氏之用失於¶太過故欲絶聖弃智申韓失老氏之名而
<pb:KR5h0056_WYG_003-22a>
弊¶<md:KR5h0056_HFL_005-021b>¶於苛繳刻急王何失老氏之道而流於虛無¶放誕此
六子者皆老氏之罪人也乃為述傳¶以暢宗㫖又云昔
伏羲氏畫八卦象萬物窮¶性命之理順道徳之和老氏
先天地本隂陽¶推性命之極原道徳之奥此與伏羲同
其原¶也文王觀太易九六之動貴剛尚變而要之¶以中
老氏察太易七八之正致柔守静而統¶之以大此與文
王通其宗也孔子祖述堯舜¶憲章文武導斯民以仁義
之教老氏擬議伏¶羲彌綸黄帝冒天下以道徳之化此
<pb:KR5h0056_WYG_003-22b>
與孔子¶<md:KR5h0056_HFL_005-022a>¶合其權也此三君子者聖人之極也老氏皆¶變
而通之反而合之研至變之機探至精之¶歸斯可謂至
神者矣¶
唐兵部郎李約勉之子也注道徳經四卷其¶說謂世傳
此書為神仙虛無言又詆太史遷¶先黄老而後六經之
失此流俗之言也以我¶觀之六經乃黄老之枝葉爾¶
開元初詔中書令張說舉能治易老莊者集¶賢直學士
侯行果薦㑹稽康子元及平陽敬¶㑹真於說說籍以聞
<pb:KR5h0056_WYG_003-23a>
並得侍讀俄並兼集賢¶<md:KR5h0056_HFL_005-022b>¶侍講學士始行果㑹真及長
樂馮朝隱同進¶講能推索老莊秘義㑹真亦善老子
每啟篇¶先熏盥乃讀(見新唐書/儒學傳)¶
李衛公徳裕諫敬宗捜訪道士疏曰臣聞道¶之高者莫
若廣成𤣥元人之聖者莫若軒皇¶孔子㫺軒皇問廣成
子理身之要廣成子云¶無視無聽抱神以静形將自正
神將自清無¶勞子形無揺子精乃可長生又云得吾道
者¶上為皇下為王𤣥元語孔子云去子之驕氣¶與多慾
<pb:KR5h0056_WYG_003-23b>
態色與淫志是皆無益于子之身吾¶<md:KR5h0056_HFL_005-023a>¶所告子若是已故
軒皇發謂天之嘆孔子興¶猶龍之感前聖於道不其至
乎若使廣成𤣥¶元混迹而至語陛下之道以臣度思無
出於¶此(見李文/饒集)¶
香山白文公居易曰夫欲使人情儉樸時俗¶清和莫先
於體黄老之道也其道在乎尚寛¶簡務儉素不眩聰察
不役智能而已盖善用¶之者雖一邑一郡一國至于天
下皆可以致¶清静之理焉㫺宓賤得之故不下堂而單
<pb:KR5h0056_WYG_003-24a>
父¶之人化汲黯得之故不出閣而東海之政成¶<md:KR5h0056_HFL_005-023b>¶曹參得
之故獄市勿擾齊國大和漢文得之¶故刑罰不用而天
下大理其故無他清静之¶所致耳(見白氏/長慶集)¶
張薦明少以儒學遊河朔後去為道士通老¶子莊周之
說晉高祖召見問道家可以治國¶乎對曰道也者妙萬
物而為言得其極者尸¶居袵席之間可以治天下高祖
大其言延入¶内殿講道徳經拜以為師賜號通𤣥先生
後¶不知所終(見五代史/一行傳)¶
<pb:KR5h0056_WYG_003-24b>
太祖征太原駐蹕鎮陽聞道士蘇澄隱五代¶<md:KR5h0056_HFL_005-024a>¶之際屢聘
不至召見于行宫澄隱時年八十¶太祖問以養生對曰
臣養生不過精思鍊氣¶爾帝王則異於是老子曰我無
為而民自化¶我無欲而民自樸無為無欲凝神泰和昔
黄¶帝唐堯享國永秊得此道也太祖說其言(見東¶都事/略隱⬤傳)
(及高/道傳)¶
宋太宗語近臣曰朕讀老子至佳兵者不祥¶之器聖人
不得已而用之未嘗不三復以為¶規戒¶
<pb:KR5h0056_WYG_003-25a>
鴻濛子張無夢字靈隱好清虚窮老易入華¶<md:KR5h0056_HFL_005-024b>¶山與劉
海蟾种放結方外友事陳希夷先生¶無夢多得微㫖久
之入天台山真宗召對問¶以長久之策無夢曰臣野人
也山中嘗誦老¶子周易而已不知其他除著作佐郎固
辭還¶山賜金帛處士號並不受(見高/道傳)¶
了齋陳忠肅公瓘嘗著書二十餘篇曰昭語¶其序略云
玉清昭應宫使王曾請校三館道¶經上因言其書不如
老氏五千言清静而簡¶約張知白曰陛下留意於此乃
<pb:KR5h0056_WYG_003-25b>
治國無為之¶術(見了/齋集)¶<md:KR5h0056_HFL_005-025a>¶
田諫議錫尺木贊序曰龍之興也階於木也¶君之起也
人為階也抑有無位之聖韜⬤之¶賢以名迹相參以材
能相濟如丘明之才乃¶仲尼之尺木乎故能發揮春秋
以垂聲教也¶尹喜之賢乃老耼之尺木乎故能詢謀道
徳¶以貽後世也(見咸/平集)¶
陳忠肅公曰老子言天下神器不可為也為¶者敗之又
言治大國若烹小鮮夫烹魚者無¶所事於煩之也制水
<pb:KR5h0056_WYG_003-26a>
火之齊以熟之而已舜¶無為而治其不以此歟又曰武
帝黜黄老而¶<md:KR5h0056_HFL_005-025b>¶用儒術未嘗不本於仁義而觀其實效則
不¶異於始皇者㡬希當此之時天下不一日而¶無事思
慕文景不可復得然則黄老亦何負¶於天下哉又曰疏
廣謂受曰知足不辱知止¶不殆宦成名立而不去懼有
後悔於是父子¶相隨移病而歸當時賢之後世追誦然
其知¶止之意發於老氏(見了/齋集)¶
歐陽文忠公脩曰前後之相隨長短之相形¶推而廣之
<pb:KR5h0056_WYG_003-26b>
萬物之理皆然也然老子為書其¶言雖若虚無而於治
人之術至矣又曰道家¶<md:KR5h0056_HFL_005-026a>¶者流本清虚去健羡泊然自守
故曰我無為¶而民自化我好静而民自正雖聖人南面
之¶治不可易也(見本/集)¶
延平先生羅從彦仲素曰老子之書孔子未¶嘗譽亦未
嘗毁葢以謂譽之則後世之士溺¶其和光同塵之説而
流入於不羈毁之則清¶静為天下正之論其可毁乎既
不譽又不毁¶其可不略言故止謂竊比於我老彭(見羅/先生)
<pb:KR5h0056_WYG_003-27a>
(語/録)¶
或問龜山楊文靖公時曰說者謂老彭乃老¶氏與彭籛
非謂彭之夀而謂之老彭也然老¶<md:KR5h0056_HFL_005-026b>¶氏之書果述而不作
信而好古乎答曰老氏¶以自然為宗謂之不作可也(見龜/山集)¶
龜山曰私意去盡然後可以應世老子曰公¶乃王(見語/録)¶
滎陽吕公希哲嘗大書治人事天莫若嗇於¶前坐壁上
云修養家以此為養生要術然事¶事保謹常令有餘持
身保家安邦之道不越¶於此不止養生也(吕氏/雜録)¶
<pb:KR5h0056_WYG_003-27b>
東坡蘇文忠公軾奉詔撰上清儲祥宫碑云¶臣謹按道
家者流本出於黄帝老子其道以¶<md:KR5h0056_HFL_005-027a>¶清静無為為宗以虚
明應物為用以慈儉不¶争為行合於易何思何慮論語
仁者静夀之¶説自秦漢以來始用方士言乃有飛仙變
化¶之術黄庭大洞之法太上天真木公金母之¶號天皇
太乙紫微北極之祀下至於丹藥竒¶技符籙小數皆歸
於道家嘗竊論之黄帝老¶子之道本也方士之言末也
又葢公堂記云¶曹參為齊相聞膠西盖公善治黄老言
<pb:KR5h0056_WYG_003-28a>
使人¶請之用其言而齊大治其後以其所以治齊¶者治
天下天下至今稱賢焉吾為膠西守知¶<md:KR5h0056_HFL_005-027b>¶公之為邦人也
求其墳墓子孫而不可得慨¶然懷之師其言想見其為
人夫曹參為漢宗¶臣而蓋公為之師可謂盛矣而史不
記其所¶終豈非古之至人得道而不死者歟(見本/集)¶
蘇子由自題老子解後云予年四十有二謫¶居筠州筠
雖小州而多古禪刹四方遊僧聚¶焉有道全者往黄蘗
山南公之孫也行高而¶心通喜從予遊嘗與予談道予
<pb:KR5h0056_WYG_003-28b>
告之曰子所¶談者予于儒書已得之矣全曰此佛法也
儒¶者何自得之予曰不然予忝聞道儒者之所¶<md:KR5h0056_HFL_005-028a>¶無何苦
强以誣之顧誠有之而世莫知耳儒¶佛之不相通如胡
漢之不相諳也子亦何由¶而知之全曰試為我言其略
予曰孔子之孫¶子思子思之書曰中庸中庸之言曰喜
怒哀¶樂未發謂之中發而皆中節謂之和中也者¶天下
之大本和也者天下之達道也致中和¶天地位焉萬物
育焉此非佛法而何顧所從¶言之異耳全曰何以言之
<pb:KR5h0056_WYG_003-29a>
予曰六祖有言不¶思善不思惡方是時也孰是汝本來
面目自¶六祖以來人以此言悟入者太半矣所謂不¶<md:KR5h0056_HFL_005-028b>¶思
善不思惡則喜怒哀樂之未發也蓋中者¶佛性之異名
而和者六度萬行之總目也致¶中極和而天地萬物生
於其間此非佛法何¶以當之全驚喜曰吾初不知也今
而後始知¶儒佛一法也予笑曰不然天下固無二道而¶
所以治人則異君臣父子之間非禮法則亂¶知禮法而
不知道則世之俗儒不足貴也居¶山林木食澗飲而心
<pb:KR5h0056_WYG_003-29b>
存至道雖為人天師可¶也而以之治世則亂古之聖人
中心行道而¶不毁法而後可耳全作禮曰此至論也是
時¶<md:KR5h0056_HFL_005-029a>¶予方解老子每出一章輒以示全全輒嘆曰¶皆佛說
也予居筠五年而北歸全不久亦化¶去逮今二十餘年
也凡老子解亦時有所刋¶定未有不與佛法合者時人
無可與語思復¶見全而示之故書之老子之末大觀二
年十¶二月十日子由題又曰予㫺南遷海康與子¶瞻兄
邂逅于藤州相從十餘日語及平生舊¶學子瞻謂予子
<pb:KR5h0056_WYG_003-30a>
所作詩傳春秋傳古史三書¶皆古人所未至惟解老子
差若不及予至海¶康閒居無事凡所為書多所更定乃
再録老¶<md:KR5h0056_HFL_005-029b>¶子書以寄子瞻自是䝉恩歸北子瞻至毗陵¶得
疾不起逮今十餘年竟不知此書于子瞻¶為可否也政
和元年冬得姪邁等所編先公¶手澤其一曰昨日子由
寄老子新解讀之不¶盡卷廢卷而嘆使戰國有此書則
無商鞅韓¶非使漢初有此書則孔老為一使晉宋間有¶
此書則佛老不為二不意老年見此竒特然¶後知此書
<pb:KR5h0056_WYG_003-30b>
當子瞻意然予自居潁川十年之¶間於此四書復多所
删改以為聖人之言非¶一讀所能了故每有所得不敢
以前説為定¶<md:KR5h0056_HFL_005-030a>¶今日以益老自以為足矣欲復質之子瞻
而¶不可得言及於此涕泗而已十二月十一子¶由再題¶
眉山蘇籀潁濱文定公之孫也記其遺言曰¶公為籀講
老子數篇曰高於孟子二三等矣¶又曰言至道無如五
千文又曰公老年作詩¶云近存八十一章注從道老耼
門下人蓋老¶而所造益妙録録者莫測矣(見遺/言)¶
<pb:KR5h0056_WYG_003-31a>
吕吉甫作道徳經傳成以元豐元年表進於¶朝曰臣恵
卿言臣聞庖丁奏刀得養生於文¶<md:KR5h0056_HFL_005-030b>¶恵輪扁釋鑿議讀書
於齊桓志之不分道或¶有在臣誠惶誠懼頓首頓首臣
竊以大制散¶於智慧之偽含生失其性情之初爰有真
人¶起明至教獨推原於道徳葢祖述於典墳是¶以雞犬
相聞莊周指謂神農而上谷神不死¶列子稱為黄帝之
書究其微言中有妙物唯¶恍唯惚視聽莫得以見聞不
古不今迎隨孰¶知其首尾失之其出彌遠至寳秘於荆
<pb:KR5h0056_WYG_003-31b>
山而¶莫知悟之不召自來𤣥珠索之象罔而可得¶軒轅
華胥之國唐堯姑射之山皆極至遊遂¶<md:KR5h0056_HFL_005-031a>¶臻泰定此書之
指其詣不殊曹㕘師於蓋公¶而相齊國孝文傳之河上
而為漢宗僅得淺¶膚猶㡬康阜夫唯俗學不識道真徒
見其文¶有異詩書之迹莫知其指乃是皇王之宗故¶聞
不尚賢則謂遺之野而不收不貴貨則謂¶弃諸地而不
用謂絶學則無憂等於禽犢謂¶絶聖則無法等於鴻荒
不知靈府之間有若¶清眸之上雖留金屑亦翳神光故
<pb:KR5h0056_WYG_003-32a>
令善惡之¶兩遺而極沖虚之一致兹難情度冝使智迷¶
遂以允聖之信言列於百家之珍説發茲微¶<md:KR5h0056_HFL_005-031b>¶學宜屬至
神伏惟皇帝陛下以高真之質而¶出應君師以妙本之
餘而形為事業蠱飭而¶庶政交舉革當而四方已孚方
將齊心服形¶而捐治物養已之累深根固蔕以⬤長生
久¶視之門同天下於華胥見神人於姑射深造¶其極適
丁斯時臣性維顓䝉生足憂患每思¶朝徹以解天弢汎
觀以考其散殊又損而期¶於脗合維日不足歴年於茲
<pb:KR5h0056_WYG_003-32b>
晚於斯文忽若¶有得即動而静物芸芸而歸根由濁以
清中¶𠖇𠖇而見曉遂以其意達之於辭雖云自安¶<md:KR5h0056_HFL_005-032a>¶未知
其可竊謂至人之静鑑實為學者之元¶龜敢用冒聞以
占中否龍隨章㪚固難知其¶上天馬以智専因可取於
辨道倘有一言之¶補敢辭萬死之誅所著老子道徳經
傳凡計¶四册謹奉表投進以聞臣恵卿誠惶誠懼頓¶首
頓首謹言元豐元年正月日資政殿學士¶通議大夫定
州路安撫使馬歩軍都總管兼¶知定州軍州事及管内
<pb:KR5h0056_WYG_003-33a>
勸農使上輕車都尉¶東平縣開國伯食邑八百戶臣吕
恵卿上表¶(按李彦平先生遺書云吕吉甫讀莊子至參/萬嵗而一成純遂大悟性命之理故其老莊)¶<md:KR5h0056_HFL_005-032b>¶
(二解獨/冠諸家)¶
陸陶山農師曰自秦以來性命之學不講於¶世而道徳
之裂久矣世之學者不幸蔽於不¶該不徧一曲之書而
日汨於傳注之卑以自¶失其性命之情不復知天地之
大醇古人之¶大體也予深悲之以為道徳者闗尹之所
以¶誠心而問老子之所以誠意而言精微之義¶要妙之
<pb:KR5h0056_WYG_003-33b>
理多有之而可以啟學之蔽使之復¶性命之情不幸亂
於傳注之卑千有餘年尚¶昧故為作傳以發其既昧之
意雖然聖人之¶<md:KR5h0056_HFL_005-033a>¶在下多矣其著書以道徳之意非獨老
子也¶蓋約而為老子詳而為列子又其詳為莊子¶故予
之解述列莊之詳合而論之庶㡬不失¶道徳之意(見經/注)¶
眉山唐庚子西曰世疑老子西遊以謂有慈¶有儉有不
為天下先持是道以遊於世何所¶不容而猶有所去就
邪是大不然惟其無往¶而不容則雖蠻貊之邦行矣此
<pb:KR5h0056_WYG_003-34a>
所以為老氏¶(見眉/山集)¶
淮海秦觀曰班固贊司馬遷以為是非頗謬¶<md:KR5h0056_HFL_005-033b>¶於聖人論
大道則先黄老而後六經孰謂遷¶之高才博洽而至於
是乎以臣觀之不然彼¶實有見而發耳孟子曰仁者人
也合而言之¶道也揚子亦曰道以導之徳以得之仁以
人¶之義以宜之禮以體之天也合則渾離則散¶蓋道徳
者仁義禮之大全而仁義者道徳之¶一偏黄老之學貴
合而賤離故以道為本六¶經之教於渾者略於㪚者詳
<pb:KR5h0056_WYG_003-34b>
故以仁義禮為¶用遷之論大道也先黄老而後六經豈
非有¶見於此而發哉又曰史稱崔浩自比張良謂¶<md:KR5h0056_HFL_005-034a>¶稽古
過之以臣觀之浩曾不及荀賈何敢望¶子房乎夫以其
精治身以緒餘治天下功成¶事遂奉身而退道家之流
也觀天文察時變¶以輔人事明於末而不知本隂陽家
之流也¶子房始逰下邳受書於圯上老人終曰願弃¶人
間事從赤松逰則其術蓋出於道家也浩¶精於術數之
學其言熒惑之入秦彗星之滅¶晉與夫兔出後宫姚興
<pb:KR5h0056_WYG_003-35a>
獻女之事尤異及黜¶莊老乃以為矯誣之言則其術蓋
出於隂陽¶而已此其所以不同也(見淮/海集)¶<md:KR5h0056_HFL_005-034b>¶
鼂文元公迥曰古今名賢多好讀老莊之書¶以其無為
無事之中有至美至樂之理也又¶曰老子曰五色令人
目盲五音令人耳聾五¶味令人口爽雖聖人矯激太過
而善利之心¶極於深切人能不耽耳目之娯不縱口腹
之¶美勿問有得決定無失(並見昭/徳新編)¶
又曰老子曰知常曰明處世之人止知晝夜¶是常而人
<pb:KR5h0056_WYG_003-35b>
如故出世之人以生死為晝夜又¶知生死是常而性如
故是以明心坦然視生¶死而無怖(見耄智/餘書)¶<md:KR5h0056_HFL_005-035a>¶
盱江李泰伯曰韓退之有言老者曰孔子吾¶師之弟子
也佛者曰孔子吾師之弟子也為¶孔子者習聞其説樂
其誕而自小也亦曰吾¶師亦嘗云爾佛之説吾不能詳
曾子問老子¶列傳則有問禮之事史未足盡信禮記經
之¶屬也亦有妄乎(見退居/𩔖藁)¶
嵩山景迃生鼂說之曰伏羲文王周公贊易¶之後惟老
<pb:KR5h0056_WYG_003-36a>
氏得易之變通屈伸知柔而貴虚¶務應而不得殷勤以
立言幸乎此書之存也¶又曰王弼注老子道徳經二篇
真得老子之¶<md:KR5h0056_HFL_005-035b>¶學歟蓋嚴君平指歸之流也其言仁義與
禮¶不能自用必待道以用之天地萬物各得其¶一豈特
有功於老子哉凡百學者蓋不可不¶知乎此也又曰弼
知佳兵者不祥之器至於¶戰勝以喪禮處之非老子之
言乃不知常善¶救人故無弃人常善救物故無弃物獨
得諸¶河上公而古本無有也賴傅奕能辨之爾(見本/¶集)¶
<pb:KR5h0056_WYG_003-36b>
碧虚子陳景元師事張鴻濛嘗著道徳經蔵¶室纂㣲篇
蓋采摭古諸家注疏之精㣲而叅¶<md:KR5h0056_HFL_005-036a>¶以師傳之秘集而成
書熙寧中因召見進呈¶御筆奬諭又有所注南華經章
句音義凡二¶十餘卷今並入藏(見碧虚子傳并纂/㣲篇序道蔵目録)¶
谿堂謝⬤夀亭記曰孔子所謂仁者夀老子¶所謂死而
不亡者夀釋氏所謂無量夀三聖¶人者其言雖異其意
則同蓋仁者盡性盡性¶則死而不亡死而不亡則其夀
豈有量哉彼¶徒見髪毛爪齒歸於地涕唾津液歸於水
<pb:KR5h0056_WYG_003-37a>
暖¶氣歸火動轉歸風而以為其人真死矣然不¶知湛然
常存未嘗死也(見谿/堂集)¶<md:KR5h0056_HFL_005-036b>¶
道鄉鄒忠公浩曰𤣥牝之門取諸吾身則鼻¶也鼻者息
之所由以出入綿綿若存用之不¶勤則其息深矣孫叔
敖鼻間栩栩然是已莊¶子曰真人之息以踵衆人之息
以㗋屈服者¶其嗌言若哇其嗜慾深者其天機淺素問
曰¶非出入則無以生長壯老已非升降則無以¶生長化
收蔵升降出入無器不有四者之有¶而貴常守知此然
<pb:KR5h0056_WYG_003-37b>
後知谷神之所以不死又¶曰虚其心則腹自實弱其志
則骨自强(並見道/鄉¶集)¶<md:KR5h0056_HFL_005-037a>¶
邵伯温曰康節先公以老子為知易之體以¶孟子為知
易之用論文中子謂佛為西方之¶聖人不以為過(見卲/氏聞)
(見/録)¶
西塘鄭俠曰俠聞之老子曰知足不辱知止¶不殆易曰
亢之為言也知進而不知退知存¶而不知亡知得而不
知喪知進退存亡而不¶失其正者其唯聖人乎然則進
<pb:KR5h0056_WYG_003-38a>
退存亡得喪¶之理其不一致乎何其知退知亡知足知
止¶之難而聖人丁寧讚歎之深乎曰是皆一也¶進退有
道則進不易而退不難存亡有道則¶<md:KR5h0056_HFL_005-037b>¶存不喜而亡不憂
進退存亡一歸於道時止¶則止時行則行孰不一致哉
又曰上士聞道¶勤而行之中士聞道若存若亡下士聞
道大¶笑之不笑不足以為道又曰惟道大故似不¶肖若
肖乆矣其細也夫肖也者以所養者小¶故也俗之所養
無非小是以大者為不肖是¶皆未足與語夫道又曰道
<pb:KR5h0056_WYG_003-38b>
大而物小人之營¶營而卒乎小者累于物也元者善之
長而至¶於大之謂也至而不知其為大則同於道而¶與
世俗不相似故天下皆謂我道大似不肖¶<md:KR5h0056_HFL_005-038a>¶蓋衆方察察
髪較而錐競我獨悶悶以天下¶為不足為者宜乎其不
相似故能成其大大¶而有之其去世俗不能以寸矣故
卒之不肖¶下士聞之笑而後庶㡬夫道不笑則不足以¶
為道也又曰水善利萬物又不爭處衆人之¶所惡故㡬
於道然則汨之隨變則臭腐濁穢¶不可以濯足亦其自
<pb:KR5h0056_WYG_003-39a>
取不㡬於惡乎思復性¶者以是為鑒知夫清且明者自
我性而濁且¶亂者亦自我之有以來之也去其汨且惑
者¶而清明在躬然後揚波淈泥與之偕而莫吾¶<md:KR5h0056_HFL_005-038b>¶能化也
以其莫吾能化彼將寖寖以明潔而¶莫之知予力焉又
曰水之性清以其出於土¶也而土汨之是以如是其濁
也徐而清之可¶以鑒毛髪人之識明以其出於物也而
物惑¶之是以如是其亂也徐而明之可以燭日月¶夫曏
也清汨之則濁濁而徐之復清曏也明¶惑之則亂亂而
<pb:KR5h0056_WYG_003-39b>
徐之復明也是濁且亂者常¶自外加我而清且明者在
我而已經曰天地¶相合以降甘露人莫之令而自均夫
雨露之¶在天地細故也而猶平均如是况於人之靈¶<md:KR5h0056_HFL_005-039a>¶識
乎又曰三代而上無有孔孟老莊釋氏之¶教遇帝而帝
遇王而王而衰周以降乃有三¶氏之教其實憂世之溺
而致所以濟之者云¶耳又嘗自作大慶居士序曰居士
本儒學以¶孔氏為宗得老氏之説以明(並見西/塘集)¶
葉夢得曰刪書斷自堯舜而易獨及伏羲神¶農黄帝然
<pb:KR5h0056_WYG_003-40a>
後知堯而上蓋有其人六經存而¶不論嘗試㑹之以心
則其説曰易無思也無¶為也寂然不動感而遂通天下
之故非天下¶之至神孰能與於此然後知伏羲神農黄
帝¶<md:KR5h0056_HFL_005-039b>¶至於堯舜世而相傳者皆不出乎易退而質¶諸老氏
則與易異者無㡬又曰論語記竊比¶於我老彭後孔子
者孟子孟子之於儒蓋秋¶毫不以少亂也其拒楊墨排
儀秦過於桀紂¶終不及老氏乃其言盡心知性以至於
命則¶老氏之所深致意也然後知老氏之書孔孟¶所未
<pb:KR5h0056_WYG_003-40b>
嘗廢又曰老氏之書其與孔子異者皆¶矯世之辭而所
同者皆合於易後老氏數百¶年復有佛氏者出其辭益
荒逺深妙而要其¶至到與老氏殆相為表裏(並見/經注)¶<md:KR5h0056_HFL_005-040a>¶
葉夢得曰老氏論氣欲専氣致柔如嬰兒孟¶子論氣以
至大至剛直養而無害充塞乎天¶地之間二者正相反
從老氏則廢孟子從孟¶子則廢老氏以吾觀之二説正
不相反人氣¶散之則與物敵而剛専之則反於已而柔
剛¶不可以勝剛勝剛者必以柔則専氣者乃所¶以為直
<pb:KR5h0056_WYG_003-41a>
也直養而無害於外則不惟持其志¶毋暴其氣當如曾
子之守約約之至積而反¶於㣲則直養者乃所以為柔
也蓋知道之至¶者本自無二(見石林巖/下放言)¶<md:KR5h0056_HFL_005-040b>¶
董思靖云老子之道以清淨無為自然為宗¶以虚明應
物不滯為用以慈儉謙下不爭為¶行以無欲無事不先
天以開人為治其於治¶身治人也至矣如用之則太古
之治可復也¶以其所值之時俗尚文勝淳朴之風無復
存¶者而老子抱純素之道與時偕極必待感而¶後應故
<pb:KR5h0056_WYG_003-41b>
不得位以推是於天下蓋知夫時數¶之有所忤也然終
不能恝然道之無傳是以¶有教無𩔖而且睠睠於西方
之異俗則其憫¶當時慮後世之心何如哉猶幸斯文不
墜故¶<md:KR5h0056_HFL_005-041a>¶西闗伺駕東魯見龍而書與言之尚存也河¶上丈
人黄石公樂臣公葢公之徒葢能究其¶㫖而體之斂厥
用於一身則在我之天下已¶羲皇矣及其道之有所授
則孝文以之為君¶子房以之佐漢曹參以之相齊果能
通一脉¶於苛秦之後吁亦一驗也然使又有進於是¶如
<pb:KR5h0056_WYG_003-42a>
其人羲皇之則羲皇矣或者見是書詞意¶含洪寛大而
不知致察於虚極静篤之時存¶乎體之至嚴至密者以
為庶政庶事之本乃¶徒務為悶悶若昏之量而習弊反
墮於優游¶<md:KR5h0056_HFL_005-041b>¶姑息遂有清虚不及用之譏故不經而子視¶
之嗚呼惜哉或謂㣲言隱訣多寓其間以故¶首章有無
在二丹神氣水火也虚心實腹則¶鍊鉛之㫖用兵善戰
則采鉛之方沖字從水¶從中乃喻氣中真一之水三十
輻共一轂為¶取五蔵各有六氣之象及準一月火符之
<pb:KR5h0056_WYG_003-42b>
數¶如斯等義今皆略之何則性由自悟術假師¶𫝊使其
果寓㣲㫖亦必已成之士口授纎悉¶然後無惑區區紙
上烏足明哉况是經標道¶徳之宗暢無為之㫖高超象
外妙入環中遽¶<md:KR5h0056_HFL_005-042a>¶容以他説小數雜之乎白樂天云𤣥元
皇帝¶五千言不言藥不言仙不言白日升青天亦¶⬤論
也¶
邵若愚號本來子紹興中作老子解序其首¶曰據史記
老子為守蔵室之史周衰遂去闗¶令尹喜曰子將隱矣
<pb:KR5h0056_WYG_003-43a>
强為我著書於是著書¶上下篇言道徳之意五千餘言
而去莫知其¶所終緣史有上下篇目之文後人因之上
卷¶説道下卷説徳今以理考道徳混説無分上¶下此流
俗之言今除去又不知何人不審正¶<md:KR5h0056_HFL_005-042b>¶文前後本意分為
八十一章惟務其華圖象¶陽數此皆戱論無益於人今
亦除去此書箋¶注者多雖能於理則不中雖辯於事則
無法¶只如注𤣥牝為口鼻是不中理也死之後為¶涅槃
是不中事也如是胸懷臆註語言散失¶者不欲備舉由
<pb:KR5h0056_WYG_003-43b>
其未至於道也孔子志於道¶縁道無形故據於徳以徳
為基本本立而道¶生以其漸也豈可殢徳而不進道此
所謂過¶其門而不入其室也又多以術為道者認穢¶汁
為精以鈍濁為樸遲速為性拱手不動為¶<md:KR5h0056_HFL_005-043a>¶無為不食滋
味為恬淡儻來適去為自然休¶妻獨寢為清静如此之
徒不可與言至道如¶抱朴子第八卷云五千文雖出老
子然皆汎¶論較略耳其中了不肯首尾全舉其事有何¶
按據者也葢其人多言房中黄白之術執有¶為為事將
<pb:KR5h0056_WYG_003-44a>
好利淫心測度無為之道是故不¶知首尾又况不及此
子者乎又直以輕舉者¶為上士修道徳者其次夫舉身
隱形變化物¶象在禁為妖孔子不語怪力亂神以其無
益¶也老子所著長生久視務在進道而不専取¶<md:KR5h0056_HFL_005-043b>¶且神仙
之人居止三山不離於地跨鸞朝帝¶亦不離天居天地
之間兀兀然夀千萬歲暫¶時易短為長報盡還復於死
若不進道何異¶大椿耳此非論説是非恐殢神仙之術
不進¶於道也¶
<pb:KR5h0056_WYG_003-44b>
嚴谷山人江袤曰夫道窅然難言哉謂之道¶者蓋假以
名道而實非道也五經之所言言¶其略老耼列禦冦莊
周之所言言其詳詳略¶雖殊皆有以明道之本(問/道)又曰
或問老子著¶書有道徳篇當時所述歟後人詮次歟余
曰¶<md:KR5h0056_HFL_005-044a>¶此不得而知也余㫺於蔵書家見古文老子¶其言與
今所傳大同而小異考其義一也唯¶次序先後與今篇
章不倫亦頗疑後人析之¶也曰道無所不該而五千文
所紀者可道之¶道耳又離而為徳恐無是義余曰道徳
<pb:KR5h0056_WYG_003-45a>
實同¶而名異曰道曰徳亦何所不可也曰惡有是¶言哉
吾嘗讀五經諸子凡言道徳皆有小大¶後先之辨不可
槩舉可攷而知也余曰莊周¶言一曲之士判天地之美
析萬物之理本於¶道徳之不一重嘆後之學者為不幸
子亦欲¶<md:KR5h0056_HFL_005-044b>¶蹈之乎曰願聞其㫖曰聞之無乎不在之謂¶道
自其所得之謂徳道者人之所共由徳者¶人之所自得
也試以水為喻夫湖海之涵浸¶與㘭堂之所畜固不同
也其為水有異乎江¶河之傾注與溝澮之湍激固不同
<pb:KR5h0056_WYG_003-45b>
也其為水¶有異乎水猶道也無乎不之而湖海㘭堂江¶
河溝澮自其所得如是也謂之實同名異詎¶不信然學
者之於道㑹之以心視之以神斟¶酌飽滿使自足則徳
成而有立進徳者至於¶徳兼於道則同於初矣由是觀
之道非有餘¶<md:KR5h0056_HFL_005-045a>¶於徳也道散而徳彰徳非不足於道也徳
成¶而道隱故聖人則備道全美君子則明道全¶徳茲所
以為異也曰道妙無形徳審有所覩¶乎曰道無方體徳
有成虧有成虧者昭昭於¶心目之間豈無所覩邪合乎
<pb:KR5h0056_WYG_003-46a>
道則無徳之可¶名别於徳則有名之可辨故曰道無常
名徳¶有定體老子之出當道術之變其立言皆以¶明至
當之歸言雖不一如首有尾稽其至也¶何彼此之辨(問/徳)
又曰生於心者不窮是以命¶於身者無已死而復生生
而復死始終之端¶<md:KR5h0056_HFL_005-045b>¶如循環無窮老氏言出生入死生之
徒十有¶三死之徒十有三動之死地十有三三三而¶九
自十言之則出乎生死者一而已一者謂¶何意復命之
人乎士之志於道者能修身以¶俟之直而推之曲而任
<pb:KR5h0056_WYG_003-46b>
之庶㡬乎可以語此¶(問/命)又曰或問老耼列禦冦莊周孟
軻皆古之¶得道者也其立言各欲取信後世何自相詆¶
忤如此耼曰吾有大患為吾有身禦冦曰内¶觀者取信
於身周曰吾身非吾有軻則曰萬¶物皆備於我反身而
誠樂莫大焉或厭其身¶<md:KR5h0056_HFL_005-046a>¶之為患而非其有或貴其身之
皆備而取之¶足豈不詆忤邪余曰子未之思也子得其
言¶而未得其所以言且四肢百骸五臓六腑該¶而存焉
者謂之身視聽言貌思性所有也亦¶謂之身身之名則
<pb:KR5h0056_WYG_003-47a>
一而所以為身者殊有所¶謂體有所謂性老耼莊周蓋
即體而言之者¶禦冦孟軻葢即性而言之者即體言之
則四¶肢百骸五臓六腑有之則有患無之則無患¶故不
可使之有也而所謂無者非亡失而身¶之謂凡動作語
嘿不見而已即性言之則視¶<md:KR5h0056_HFL_005-046b>¶聽言貌思一理所該萬物
皆備茍内觀焉可¶以取足高之於天卑之於地俯仰洞
鑒孰有¶不備於我者乎孰有不足於身者乎以是言¶之
老耼莊周之言身不得不使之無列禦冦¶孟軻之言身
<pb:KR5h0056_WYG_003-47b>
不得不使之觀(問/身)又曰或問何¶者為息余曰循隂陽以
左右隨子午以消長¶者是也其運如未嘗止之輪其旋
如不可盡¶之環與元氣交通晝夜不息老子列禦冦所¶
謂沖氣者也子知所以守息則知所以養氣¶知所以養
氣則知所以入道知所以入道則¶<md:KR5h0056_HFL_005-047a>¶抱一禪定固無殊致
也老子曰綿綿若存用¶之不勤子歸而求之斯有得也
(問/息)又曰莊周¶言養形之士吹呴呼吸此特其淺淺者爾
形¶神俱妙葢本於襲氣毋老子曰𤣥牝之門是¶為天地
<pb:KR5h0056_WYG_003-48a>
根不死之道本於是乎(問/氣)又曰孔子¶曰毋意毋我老子
曰及吾無身吾有何患瞿¶曇曰無眼耳鼻舌身意人之
有生形色外具¶心意内知必使之無者何哉蓋無者萬
善之¶所歸萬法之所宗人能外息諸縁⬤心於無¶則與
道俱矣其歸一致若所謂坐忘息氣面¶<md:KR5h0056_HFL_005-047b>¶壁果殊途哉袤
字仲長三衢人嚴谷山人則¶其自號也養素丘園以經
術教諸生紹興間¶大臣薦於朝召對竟力辭還里士論
高之(並見¶嚴/谷集)¶¶¶¶¶¶<md:KR5h0056_HFL_006-001a>¶¶¶
<pb:KR5h0056_WYG_003-48b>
光廟在潛邸程文簡公大昌時為宫僚嘗索¶其所著易
老通言大昌以劄子繳納其略曰¶夫老子之可重者何
也秉執樞要而能以道¶御物是其長也貴無賤有而䍐
言世故者亦¶非其或短於此也故師老子而得者為漢
文¶帝葢其為治大抵清心寡欲而淵黙朴厚以¶涵養天
下其非不事事之謂也則漢以大治¶而基業綿固者得
其要用其長故也至於西¶晉則聞其言常以無為為治
本而不知無為¶<md:KR5h0056_HFL_006-001b>¶者如何其無為也意謂解縱法度拱手
<pb:KR5h0056_WYG_003-49a>
無營¶可以坐治無何紀綱大壞而天下因以大亂¶故王
通論之曰清虚長而晉室亂非老子之¶罪也蓋不得其
要而昧其所長也區區之意¶深望殿下采其秉要之理
而以西漢為法鑒¶其談治之略而以西晉不事事為戒
則老子¶之精言妙道皆在殿下運用之中矣又嘗著¶潛
藩盛徳録内一篇曰某舊得侍談凡及大¶道常取易繫
道器與孔子下學上達之語而¶參言葢道器學達可從
上下立為形容正如¶<md:KR5h0056_HFL_006-002a>¶燒火薪能生焰是上形之道必資
<pb:KR5h0056_WYG_003-49b>
下形之器¶學乎下可以達乎上是薪雖麤實而其英華¶
能炎能上者也六經論孟説器多而説道少¶是蓄薪以
求生焰者也老莊之書説無多於¶説有是謂六經説薪
已多不必贅言者也儒¶者之於求道自有六經宜若無
藉於老莊矣¶然老莊之書言㣲趣深助發道秘尤為精
要¶茍能博取當大有補特不可如晉人談虚直¶謂弃捐
禮樂刑政而天下可以自治焉耳天¶下嘗有無薪而能
自起火焰者邪又曰今道¶<md:KR5h0056_HFL_006-002b>¶士修老子教者舍道本不言
<pb:KR5h0056_WYG_003-50a>
而及方藥祈禳¶等事其譌失本意又益太逺惟唐人白
居易¶詩語能明其⬤曰何况𤣥元皇帝道徳五千¶言不
言藥不言仙不言白日升青天𤣥元皇¶帝即老子也道
家以老子為教祖而八十一¶章自清浄寡欲之外别無
一語他及如何鑿¶空妄云有藥有仙及祈禳勝厭等事
邪恭䝉¶聖諭以某言為是且明誦白詩上語全文益¶深
嘉居易之談老子能得要妙也(並見/本集)¶
永嘉鄭伯熊景望曰葢公治黄老曹相國參¶<md:KR5h0056_HFL_006-003a>¶用於齊而
<pb:KR5h0056_WYG_003-50b>
稱治儒家多訾黄老言何哉吾嘗¶杜門終日黙坐謹動
作薄滋味而心和氣平¶百病不侵節以備其無推以散
其有不妄求¶不過憂而老者穉者安於恬淡嘗意此理
推¶之天下有餘地何獨數百里之齊孔孟之術¶豈有外
是者而訾黄老言何哉葢今道家所¶談清淨者捨此而
趨誕也(見鄭先/生戇語)¶
薛蕙君采作老子集解成高叔嗣序之曰亳¶老子所産
也初老子著書言天道𤣥虚自漢¶以下莫能遡其本㫖
<pb:KR5h0056_WYG_003-51a>
咸窺見一偏説繇此起¶<md:KR5h0056_HFL_006-003b>¶故其書日離州人薛考功先生
始覃思大道¶之原究意天人之一折衷羣言合於榘度
老¶子之道則燦然大明書成嘉靖九年歲在庚¶寅之次
序曰大道之歸一致而百慮聖人之¶㫖同情而異言昔
仲尼之門䍐言天道是以¶後世無得聞焉然周易乾爻
配象六龍始於¶勿用終於窮亢不以吉凶告人用九見
羣龍¶無首則吉而仲尼贊之曰用九天徳不可為¶首也
乾元用九乃見天則葢剛而能柔天之¶道也此與老子
<pb:KR5h0056_WYG_003-51b>
何異故稱吾見老子其猶龍¶<md:KR5h0056_HFL_006-004a>¶乎夫學者獨患不知天人
之一不知天人之¶一則其議聖人者陋矣自古言仁義
禮樂有¶過於老子者乎然而非不知天也言隂陽剛¶柔
有過於孔子者乎然而非不知人也顧聖¶人示人有不
同其所言者學者之所信也所¶不言者學者之所疑也
故世之學老子者則¶絀儒學儒學亦絀老子夫知人而
不知天者¶近乎愚知天而不知人者近乎誣奈何以此¶
議聖人也或曰老子養生之書夫聖人之道¶内之以養
<pb:KR5h0056_WYG_003-52a>
其身則夀而康外之以理乎物則¶<md:KR5h0056_HFL_006-004b>¶順而治聖王之事同
條共貫豈有他哉作者¶既皆已沒景響仆絶所謂其人
與骨皆已朽¶者神而明之存乎其人薛氏老子集解二
卷¶藏於家予録其副焉又曰考功薛先生既屛¶居亳一
紀致崇於學庚寅始注老子號曰集¶解余為序其書刋
之甚著先生意未覃盡時¶復損益丁酉乃成視予讀之
義加精㣲要以¶至道協於大中繇漢以來言老子者蓋
至是¶決矣顧世莫有與知老子者又孰以知先生¶之注
<pb:KR5h0056_WYG_003-52b>
序曰始余少讀老子謂猶皇帝王伯之¶<md:KR5h0056_HFL_006-005a>¶降所言殆上皇
事爾朴而不華後世弗能用¶也誠竊之亦足寡營而致
治壯益讀之則見¶與聖人之道亡牴牾可施於世特其
辭所出¶抑揚已甚驟不能通愚者欲信之助以靈異¶繇
是遂為儒家所詘置為養生之書其徒守¶之至言湮晦
要之古之聖人所學咸脩已治¶人之事或得有淺深見
有純駁爾柰何絶去¶使世諱言之老子之書殆於息矣
余懷此意¶未有以明其後仕都質之今祭酒武城王純¶
<pb:KR5h0056_WYG_003-53a>
父先生孔老所以異柰何純父荅之耼與尼¶<md:KR5h0056_HFL_006-005b>¶父意同而
言異彼生於周末睹文之盛也疾¶欲還之古故激言之
激則不能無過中已試¶言之仲尼曰人而不仁如禮何
禮云禮云玉¶帛云乎哉禮與其奢也寧儉而耼則曰禮
者¶忠信之薄而亂之首也故激如此去仲尼之¶辭逺矣
故尼父之書誦法萬世而耼卒廢而¶為它也余藏其牘
他日仕山西復質之今京¶尹曹徳芳先生其言聖人之
言道也猶人之¶名天也中國謂之天矣彼匈奴則謂之
<pb:KR5h0056_WYG_003-53b>
撑犂¶豈有二哉特其辭異耳天固不自知而人强¶<md:KR5h0056_HFL_006-006a>¶名之
又爭辨之故學者誠求至於道凡支言¶可忘也達哉言
乎葢二先生皆深於老子者¶今以觀考功之注尤信易
大傳曰天下同歸¶而殊塗一致而百慮學者習而常聞
如不見¶其同與一獨以其異也遽詆訶之蓋讀其篇¶未
訖往往已驚豈但老子邪嗚呼難言矣百¶世倘有其人
固自知之余何暇置譽毁哉記¶二先生之語篇首復作
序¶
<pb:KR5h0056_WYG_003-54a>
李宏甫刻子由解於金陵題其後曰食之於¶飽一也南
人食稻而甘北人食黍而甘此一¶<md:KR5h0056_HFL_006-006b>¶南一北者未始相羡
也然使兩者易地而食¶焉則又未始相弃也道之於孔
老猶稻黍之¶於南北也足乎此者雖無羡於彼而顧可
弃¶之哉何也至飽者各足而真饑者無擇也葢¶嘗北學
而食於主人之家矣其初葢不知其¶美也天寒大雨雪
三日絶糧七日饑凍困踣¶望主人而向往焉主人憐我
炊黍餉我信口¶大嚼未暇辨也撤案而後問曰豈稻粱
<pb:KR5h0056_WYG_003-54b>
也歟¶奚其有此美也主人笑曰此黍稷也與稻粱¶埒且
今之黍稷也非有異於向之黍稷者也¶<md:KR5h0056_HFL_006-007a>¶惟甚饑故甚美
惟甚美故甚飽子今以往更¶不作稻粱想亦不作黍稷
想矣予聞之慨然¶而嘆使予之於道若今者之望食則
孔老暇¶擇乎自此發憤學道窮日夜不寢不食而時¶獲
子由老子解於焦弱矦氏解老子者衆矣¶而子由最高
子由之引中庸曰喜怒哀樂之¶未發謂之中夫未發之
中萬物之奥宋自明¶道以後逓相傳授每令門弟子看
<pb:KR5h0056_WYG_003-55a>
其氣象為¶何如者也子由乃獨得微言於殘篇斷簡之¶
中宜其善發老子之藴使五千餘言爛然如¶<md:KR5h0056_HFL_006-007b>¶皎日學者
斷斷乎不可一日去手也解成示¶道全當道全意寄子
瞻又當子瞻意今去子¶由五百餘年不意復見此竒特
嗟夫亦惟真¶饑而後能得之也萬厯二年冬十二月二
十¶日宏甫題¶
李宏甫先生既刻子由老子解逾年復自著¶解老二卷
序曰嘗讀韓非解老未始不為非¶惜也以非之才而卒
<pb:KR5h0056_WYG_003-55b>
見殺於秦安在其為善¶解老也是豈無為之謂哉夫彼
以柔弱而此¶以堅强此勇於敢而彼勇於不敢已方圓
冰¶<md:KR5h0056_HFL_006-008a>¶炭若矣而謂道徳申韓宗祖可歟蘇子瞻求¶而不得
乃强為之説曰老子之學重於無為¶而輕於治天下國
家是以仁不足愛而禮不¶足敬韓非氏得其所以輕天
下之術遂至⬤¶忍刻薄而無疑嗚呼審若是則不可以
治天¶下國家者也老子之學果如是夫老子者非¶能治
之而不治乃不治以治之者也故善愛¶其身者不治身
<pb:KR5h0056_WYG_003-56a>
善愛天下者不治天下凡古¶聖王所謂仁義禮樂者皆
非所以治之也而¶况一切刑名法術歟故其著書専言
道徳而¶<md:KR5h0056_HFL_006-008b>¶不言仁義以仁雖無為而不免有為義則為¶之
而有以為又甚矣是故其為道也以虚為¶常以因為綱
以善下不争為百谷之王以好¶戰為樂殺人以用兵為
不得已以勝為不美¶以退為進以敗為功以福為禍以
得為失以¶無知為知以無欲為欲以無名為名孰謂無¶
為不足以治天下乎世固未知無為之有益¶也然則韓
<pb:KR5h0056_WYG_003-56b>
氏曷為愛之曰順而達者帝王之¶政也逆而能忍者黄
老之術也順而達則以¶不忍之心行不忍之政是故順
事恕施而後¶<md:KR5h0056_HFL_006-009a>¶四達不禦其效非可以旦夕責也逆而能
忍¶者不見可欲是也是故無政不達而亦無心¶可推無
民不安而亦無賢可尚如是而已矣¶此至易至⬤之道
而一切急功利者之所尚¶也而一切功利者欲效之而
不得是故不忍¶於無欲而忍於好殺不忍以已而忍以
人不¶忍於忍而忍於不忍學者不察遂疑其原從¶而曰
<pb:KR5h0056_WYG_003-57a>
道徳之禍其後為申韓也如此夫道徳¶之後為申韓固
矣獨不曰仁義之後其禍為¶⬤弑乎古今學術亦多矣
一再傳而遂失之¶<md:KR5h0056_HFL_006-009b>¶其害不可勝言者豈少哉獨老子乎
由此觀¶之則謂申韓原道徳之意亦奚不可予性剛¶使
氣患在堅强而不能自克也喜讀韓非之¶書又不敢再
以道徳之流生祸也而非以道¶徳故故深有味於道徳而
為之解并序其所¶以語道徳者以自省焉先生名載䞇
温陵人¶仕至姚安太守請老歸¶
<pb:KR5h0056_WYG_003-57b>
　
　
　
　
　
　
　
　老子翼卷三
