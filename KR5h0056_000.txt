# -*- mode: mandoku-view -*-
#+TITLE: 老子翼
#+DATE: 2015-08-29 03:06:03
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶¶¶¶¶¶¶¶¶<md:KR5h0056_HFL_006-025b>¶¶¶¶¶¶¶¶¶¶¶¶
<md:KR5h0056_HFL_000-001a>¶<pb:KR5h0056_WYG_000-1a>
欽定四庫全書　　　　　子部十四
　老子翼¶　　¶　　　　　　道家𩔖
　　提要
　　　　(臣/)等謹案老子翼三卷明焦¶竑撰竑有易筌
　　　　已著録是編輯韓非以下解老子者六十四
　　　　家而附以竑之筆乗共成六十五家各采其
　　　　精語裒為一書其首尾完具自成章段者仿
　　　　李鼎祚周易集解之例各標舉姓名列本章
<pb:KR5h0056_WYG_000-1b>
　　　　之後其音義訓詁但取一字一句者則仿裴
　　　　駰史記集解之例聯貫其文綴本章末句之
　　　　下上下篇¶各為一卷附録¶及考異共為一卷
　　¶　　不立道經徳經之名亦不妄署篇名體例特
　　　　為近古所采諸説大抵取諸道藏多非世所
　　　　常行之本竑之去取亦特精審大㫖主于闡
　　　　發元言務明清浄自然之理如葛長庚等之
　　　　㕘以道家爐火禪學機鋒者雖列其名率屏
<pb:KR5h0056_WYG_000-2a>
　　　　　不録于諸家註中為博贍而有理致葢竑于
　　　　　二氏之學本深于儒學故其説儒理者多涉
　　　　　悠謬説二氏之理者轉具有别裁云乾隆四
　　　　　十五年二月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)　陸　費　墀
<pb:KR5h0056_WYG_000-3a>
老子翼原序
老子明道之書也而唐王眞也者至以為譚兵而作豈
其佳兵善戰之言亦有以啟之歟余曰老子非言兵也
明致柔也天下之喜強者莫逾於兵而猶然以柔詘也
卽無之而不柔可知巳柔也者剛之對也道無不在而
獨主柔而賓剛何居余曰老子非言柔也明無為也柔
非卽為道而去無為也近剛非外於道而去無為也逺
故自柔以求之而無為可㡬也夫無之不能不有猶之
<pb:KR5h0056_WYG_000-3b>
柔之不能無剛也而建之以常無有夫建之以常無有
則世之仁義聖智不至絶而棄之不止也是亦歸於舉
一而廢百者耳余曰老子非言無之無也明有之無也
無之無者是舍有以適無者也其名為輐斷有之無者
是即有以證無者也其學為歸根茍物之各歸其根也
卽芸芸並作而卒不得命之曰有此致虛守静之極也
葢學者知器而不知道故易明器即道見色而不見空
故釋明色即空得有而不得無故老明有即無審知有
<pb:KR5h0056_WYG_000-4a>
之即無也則為無為事無事而為與事舉不得以礙之
矣斯又何絶棄之有故曰老子明道之書也余㓜好剛
使氣讀老子如以耳食無異也年二十有三聞師友之
訓稍志於學而苦其難入有譚者以所謂昭昭靈靈引
之忻然如有當也反之於心如馬之有銜勒而户之有
樞也參之近儒如契之有合也自以為道在此矣顧二
十年以來觸塗成窒有窒必有疑考古¶多乖有乖必有
反葢未嘗暫去於懐也頃歲困衡既乆浸以成疴偃息
<pb:KR5h0056_WYG_000-4b>
之餘俄有獨寤乃喟然嘆曰鄉也未嘗不非意識而或
思滅識以⬤寂未嘗不貴無心而不知本心之自無知
慕清浄而不知無垢之非浄知有眞我而不知無物之
非我皆譚者有以誤之也自此馳求意見寂無影響而
余亦幸為無事人矣時友人翟徳孚好言老子間舉以
相訊余以近寤疏之徳孚未嘗不擊節也屬余章為之
解因取家藏老子故暨道藏所收徧讀之得六十有四
家博哉言乎其間叛道離經之語雖往往有之而合者
<pb:KR5h0056_WYG_000-5a>
為不少矣吟諷迥環繼以太息嗟乎老氏五千言或以
為盡容成子書列子又言谷神不苑為黄帝書故曰述
而不作信而好古竊比於我老彭古之聖人可以明道
不必皆已出也況余之於斯秋毫之端萬分未處一者
乎於是輟不復作苐取前人所疏手自排纘為一編而
一二膚見附焉德孚亦方解隂符未竟也俟其成當竝
出以示學者今姑叙之藏於家峕萬厯丁亥冬仲焦竑
弱侯序
<pb:KR5h0056_WYG_000-6a>
欽定四庫全書
　老子翼
　　采摭書目
　　　洪武御注
　　　開元御注
　　　政和御注
　　　開元疏
　　　開元廣疏義
<pb:KR5h0056_WYG_000-6b>
　　　韓非子(有解老喻老二篇/)
　　　河上公注
　　　嚴君平指歸
　　　鍾㑹注
　　　王輔嗣注
　　　鳩摩羅什注
　　　肇法師注
　　　傅奕校定古本(唐太史令有老子注/今惟古本一篇存)
<pb:KR5h0056_WYG_000-7a>
　　　杜光庭廣聖義(後蜀廣徳先生聖義五十卷/天復辛酉著廣)
　　　陸希聲注(唐相/)
　　　李約注(唐兵部郎勉子/)
　　　顧歡注
　　　李榮注
　　　司馬氏論四卷(温公/)
　　　王介甫注
　　　蘇子由注¶四卷(元符庚辰造/)
<pb:KR5h0056_WYG_000-7b>
　　　陸農師注(宋中大夫造/知亳州時)
　　　張文濳義
　　　吕吉甫注四卷(元豐間進/)
　　　王補之義(无咎/)
　　　王元澤注
　　　程俱老子論(見北山集/)
　　　陳象古注二卷(丞議郎建中靖國間造/)
　　　陳碧虛藏室纂微(熈寧間造/)
<pb:KR5h0056_WYG_000-8a>
　　　薛致𤣥纂微開題科文疏
　　　李息齋注(嘉謀著道徳經先天道徳經二解藏/本)
　　　强思齋𤣥徳纂疏二十卷(乾徳間造/)
　　　章安解義十卷(政和間進/)
　　　江澂疏義十四卷(政和間進/)
　　　鶴林彭耜集注十八卷
　　　董思靖集解
　　　饒陽李霖取善集
<pb:KR5h0056_WYG_000-8b>
　　　趙志堅疏義
　　　邵若愚直解(本來子紹興間造/)
　　　程泰之注(大昌吏部尚書龍圖閣學士乾道間/造易老通言)
　　　趙秉文集解(宋學士/)
　　　時雍全解
　　　龍興觀碑次解(無名氏/)
　　　葉夢得解
　　　劉仲平注
<pb:KR5h0056_WYG_000-9a>
　　　劉巨濟注(涇宋職方郎中/)
　　　劉辰翁㸃校道徳經
　　　黄茂材注(知荆門軍事淳熈間造/)
　　　林鬳齋口義(希⬤翰林學士景定間造/)
　　　白紫清老子解(玉蟾/)
　　　劉師立節解(真静子紹熈間造/)
　　　劉惟永集義(大徳間造/)
　　　丁易東解(石潭大徳間樞宻院編修/)
<pb:KR5h0056_WYG_000-9b>
　　　呉幼清注(澂/)
　　　林志堅注
　　　旴江危大有集義
　　　鄧錡道徳三解(大徳間造/)
　　　張嗣成訓頌(至治間造/)
　　　李道純㑹元(至元間造/)
　　　杜道堅原㫖(當塗人大徳間造/)
　　　原旨發揮
<pb:KR5h0056_WYG_000-10a>
　　　薛君采集解(蕙亳州人考功郎中嘉靖間造/)
　　　王純甫老子億(道武城人祭酒禮部侍郎嘉靖/間造周易億四卷老子億四卷)
　　　李宏甫解老(載䞇温陵人姚安太守所著有李/氏春秋老子解荘子内篇解心經)
　　　　　　　　(提/綱)
　　　焦氏筆乘¶<md:KR5h0056_HFL_000-001b>¶¶¶¶¶¶¶¶¶¶¶(余舊讀書所劄記間及老子者今悉/附入)
